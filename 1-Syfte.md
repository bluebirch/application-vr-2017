# Syfte och mål

Till psykiatrin kommer som regel människor med ett psykiskt lidande.[^1] Detta psykiska lidande kan förstås på flera sätt. Det kan förstås som ett *individuellt, medicinskt problem* där lösningen på problemet följaktligen består av en medicinsk åtgärd, till exempel psykofarmaka. Det kan förstås som ett *individuellt, psykologiskt problem* där lidandet till exempel betraktas som en följd av ett problematiskt sätt att tänka och förhålla sig till sig själv och sin omgivning och lösningen därmed består i att förändra dessa tankar och beteenden. Det psykiska lidandet kan också förstås som ett *socialt problem* sprunget ur den hjälpsökandes livssituation där lösningen består i att arbeta inte bara med den hjälpsökande själv utan också människor i dennes omgivning.[^2]

Oftast förstås patientens lidande på mer än ett sätt samtidigt, men det inom psykiatrin dominerande *diagnostiska språket* \cite{DSM-5,ICD-10} premierar individuella, medicinska förståelser på bekostnad av sociala och sociokulturella \cite{Hallerstedt2006,Johannisson2013,Johannison2015,Sveneaus2015,Sveneaus2016}. Som regel är en psykiatrisk diagnos förutsättningen för att få hjälp inom psykiatrin över huvud taget, inte minst för att den psykiatriska verksamheten på många håll i Sverige är organiserad utifrån diagnoser. Även psykiskt lidande som i första hand har att göra med patientens sociala omständigheter och livssituation riskerar därför att individualiseras och *medikaliseras* \cite{Conrad2008,Kaatari2013, Parens & Johnston,2011,Bell2016). 

Syftet: med föreliggande projektförslag är att undersöka och beskriva vilka förutsättningar psykiatrisk sjukvårdspersonal har att kunna uppfatta och bemöta sina patienters psykiska lidande utifrån såväl medicinska, som psykologiska och sociala förståelsemodeller. Detta ska undersökas i relation till sjukvårdens uppdrag att ge en god hälsa och en vård på lika villkor för hela befolkningen. 

Specifika frågeställningar:
* *Vilka möjligheter har sjukvårdspersonalen att navigera och mellan olika förståeler av sina patienters psykiska ohälsa: medicinska, psykologiska och sociala?* 

* *Hur gör sjukvårdspersonalen för att eftersträva en god och jämlik vård för alla patienter?* 
”En god hälsa och en vård på lika villkor för hela befolkningen”, är en målsättning för sjukvården i Hälso och sjukvårdslagen (HSL, 2 §). Utöver denna övergripande               målsättning har många vårdorganisationer även framtagit lokala policys och riktlinjer avseende exempelvis jämställdhet, likebhehandling eller mångfald (t ex: Stockholms läns landsting, 2006, 2011, 2014-16). Frågeställningen syftar till ett belysa hur dessa ideal och målsättningar "landar" hos sjukvårdspersonalen och kommer till uttryck i patientkontakten.
  
* *Hur förstår och förhåller sig sjukvårdspersonalen till den pykiska ohälsans ojämna fördelning mellan personer tillhörande olika sociala kategorseringar?*
Omfattande skillnader avseende förekomsten av psykisk ohälsa mellan personer tillhörande olika sociala kategorier utifrån exempelvis kön, sexuell läggning, könsuttryck, etnicitet, socioekonomisk status och så vidare, har påvisats återkommande i nationella utredningar och forskningsöversikter (Socialstyrelsen, 2013; Statens folkhälsoinstitut, 2005; SOU, 2006, 2015; SKL, 2014; Ungdomsstyrelsen, 2010). 
    
* *Hur är olika synsätt kring psykisk ohälsa: medicinska, psykologiska och sociala, relaterade till sjukvårdspersonalens uppfattningar om vad ett professionellt förhållningssätt ska innebära.*

* *Vilka känslomässigt färgade upplevelser är i sjukvårdspersonalens berättande associerade med att arbeta utifrån medicinska, psykologiska och sociala betydelser av psykisk ohälsa*

