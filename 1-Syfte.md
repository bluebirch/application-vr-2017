# Syfte och mål

Syftet med föreliggande projekt är att fördjupa förståelsen för betydelsen av social kategorisering i mötet mellan psykiatrisk sjukvårdspersonal och patient. Med social kategorisering avses de sociala processer genom vilka vi tillskriver och tillskrivs kategorier som kön, etnicitet, socioekonomisk klass – kategorier med historiskt och kulturellt förmedlade innebörder som har betydelse för hur vi förstår och bemöter andra och hur vi förstår oss själva. I detta avseende utgör också psykiatriska diagnoser särskilt kraftfulla sociala kategoriseringar \cite{Karp1997,MagnussonMarecek2010,Ohlsson2011}. Detta avser vi undersöka genom att intervjua psykiatrisk sjukvårdspersonal om deras yrkespraktik och egna reflektioner kring denna. Specifika frågeställningar:

* Med vilka betydelser framträder sociala kategorier som diagnos, kön, klass och etnicitet så som de kommer till uttryck personalens berättelser om sin praktik?
* Hur förhåller sig de olika betydelserna till varandra? I vilka sammanhang framträder olika betydelser?
* Hur förstås patientens psykiska lidande i relation till sociala kategorier?
… något om skärningspunkten professionell hållning, institutionella normer (likabehandling, lika vård, etc) och social kategorisering… 
* I vilken mån möjliggör eller omöjliggör psykiatrins institutionella kontext som personalens möjligheter att… ja, vadå? Vara professionella, normmedvetna, jämlika och allt det där andra på en gång? Här är kanske “dilemman” ett ord som kan användas?
* Vilka känslomässiga konsekvenser får olika innebörder av sociala kategorier och eventuella dilemman för personalen? Detta gäller såväl positiva (stolthet, glädje, kärlek, etc) som negativa (skuld, frustration, känslor av otillräcklighet, etc) aspekter. 
