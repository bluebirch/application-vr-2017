# Betydelse

Medan flertalet studier, utredningar och forskningsöversikter de senaste decceninnerna har undersökt sjukvården i relation till sociala jämlikhetsaspekter har mycket lite forskning gjorts kring dessa frågor specifikt i relation till den psykiatrin. Föreliggande projekförslag syftar till att fylla ut denna kunskapslucka genom att undersöka hur utredare och behandlare inom psykiatrin förstår och hanterar social kategorisering i relation till sina patienter, samt hur de navigerar mellan *olika* förståelser av psykiskt lidande, till exempel medicinska, psykologiska och sociala.  ”En god hälsa och en vård på lika villkor för hela befolkningen” är en målsättning för sjukvården i hälso och sjukvårdslagen (HSL, 2 §). I tillägg till denna har många vårdorganisationer framtagit egna riktlinjer och plolicys för exempelvis jämställdhet eller mångfald (t ex: Stockholms läns landsting, 2006, 2011). Denna studie förväntas kunna besvara frågan hur dessa ideal och målsättningar ”landar” hos behandlare och utredare inom psykiatrisk sjukvård: vilka förutsättningar de har, och hur väl de förmår, att integrera dessa värden i mötena med sina patienter. Således kommer studiens resultat att vara av särskild relevans för anställda inom sjukvården som vill arbeta med behandling av psykisk ohälsa utifrån en likavärdesprincip, samt för personer som har till uppgift att utveckla sjukvården i riktning mot vård på lika villkor eller ökad rättvisa - *i praktiken såväl som i teorin*.