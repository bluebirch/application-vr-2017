# Betydelse

> Stefans synpunkter: mycket av det nedanstående skulle jag kalla "syfte" och du använder också det ordet ("syftar till att..."). Men varför är syftet viktigt? *Vem* gagnar den här kunskapen? Behandlare och utredare själva? Skriv det i så fall! Beslutsfattare? Skriv det också! Kungen? Ja, skriv det i så fall. Uttryckt på ett annat sätt: vilken *nytta* finns med den här studien? Det är här vi skall trycka in *nyttoargumentet* så att de som sitter med en massa pengar på VR är beredda att hälla dem över oss.

Medan flertalet studier, utredningar och forskningsöversikter de senaste decennierna har undersökt sjukvården i relation till sociala jämlikhetsaspekter har mycket lite forskning gjorts kring dessa frågor specifikt i relation till psykiatrin. Föreliggande projekt syftar till att fylla ut denna kunskapslucka genom att undersöka hur utredare och behandlare inom psykiatrin förstår och hanterar social kategorisering i relation till sina patienter, samt hur de navigerar mellan *olika* förståelser av psykiskt lidande, till exempel medicinska, psykologiska och sociala.  "En god hälsa och en vård på lika villkor för hela befolkningen" är en målsättning (Hälso- och sjukvårdslagen, 2 §). I tillägg till denna har många vårdorganisationer framtagit egna riktlinjer och policys för exempelvis jämställdhet eller mångfald \cite[t. ex.][]{SLL2006,SLL2011}. Denna studie förväntas kunna besvara frågan hur dessa institutionellla ideal och målsättningar "landar" hos behandlare och utredare inom psykiatrisk sjukvård: vilka förutsättningar de har, och hur väl de förmår, att integrera dessa värden i mötena med sina patienter. Således kommer studiens resultat att vara av särskild relevans för anställda inom psykiatrin som vill arbeta med utredning och behandling utifrån en likavärdesprincip, samt för personer som har till uppgift att utveckla sjukvården i riktning mot vård på lika villkor eller ökad social rättvisa -- *i praktiken såväl som i teorin*.