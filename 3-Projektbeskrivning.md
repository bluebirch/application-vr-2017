# Projektbeskrivning

## Analytiska utgångspunker

Det intersektionella perspektivet är innefattar: 1) ett fokus på betydelsen av de sociala kategoriseringarnas inbördes relationer, 2) ett intresse för relationen mellan representation, kunskap och makt, och 3) en förståelse av att sociala kategorier är samhälleliga och institutionella, såväl som individuella (Ahmed, 2012; Crenshaw, 1992; de los Reyes & Mulinari 2005; Magnusson & Marecek, 2010; Schmitt, 2011). Sammanfattningsvis kan det uttryckas som att det intersektionella perspektivet innefattar en normmedvetenhet och utgår ifrån en syn på kunskap som situerad (Harding, 2006, 2015; Haraway, 1998). I relation till dessa premisser kommer i denna studie två metodologiska ansatser för datainsamling och dataanalys att tillämpas: en kritiskt diskurspsykologisk (utifrån: Edley, 2001; Wetherell, 1998; Wetherell & Potter, 1992; Magnusson & Marecek, 2015), samt en normmedveten fenomenologisk (utifrån Ahmed: 2004, 2006, 2011, 2012). 

## Frågeställningarna

kommer att behöva vidareutvecklas under arbetets gång. Nedan följer  exempel på möjliga beforskningsbara frågor, utifrån det övergripande syftet och i relation till de metodolgiska ansatserna. Diskursanalytiska: Vilka olika betydelser antar social kategorisering i vårdpersonalens beskrivningar av patienters psykiska ohälsa? Vad avgör när vårdpersonalen väljer vilken betydelse? Hur är betydelserna relaterade till vårdpersonalens uppfattningar om vad ett professionellt synsätt kring psykisk ohälsa ska innebära för sjukvårdspersonal? Under vilka omständigheter är det möjligt, respektive omöjligt, för vårdpersonalen att kontextualisera de egna förståelserna av psykisk ohälsa i relation till sociala och samhälleliga aspekter? Fenomenologiska: Vilka känslomässigt färgade upplevelser framträder i vårdspersonalens berättande om social kategorisering? Hur är dessa relaterade till den omgivning de beskriver i relation till sitt arbete? Vilka förhållninssätt till den sociala kategoriseringens innebörder för psykisk ohälsa medför att sjukvårdspersonalen känner sig exempelvis begränsad eller hindrad i relation till sin omgivning?

## Urval och datainsamling

Datainsamling ska ske genom enskilda intervjuer med cirka femton personer anställda som behandlare inom psykiatrisk sjukvård. Deltagarna kan vara anställa inom offentlig eller privat sjukvård, barn- eller vuxenpsykiatri och de kan tillhöra olika yrkeskategorier. Vilka psykiatriska mottagningar, öppen, sluten etc.. En heterogenitet ska eftersträvas i urvalet med avseende på deltagarnas egna positioner och erfarenheter i relation till social kategorisering, men även avseende deras inställning till (och eventuella engagemang för) frågor relaterade till social jämlikhet. Deltagarna ska sökas genom professionella kontakter och direkta mailförfrågningar till psykiatriska mottagningar. De kommer att få muntlig och skriftlig information om studiens syften, intervjuns innehåll och rättigheter vid medverkan. Deltagarnas identiteter ska hållas anonyma och det ska inte vara möjligt att identifiera enskilda deltagare i avhandlingen. Då studien kommer att undersöka deltagarna i sina yrkesroller, snarare än som privatpersoner, är det inte nödvändigt med en etisk prövning innan den kan påbörjas. Däremot bör etiska aspekter av forskningen beaktas kontinuerligt under forskningsprocessen. Intervjuerna ska vara halvstrukturerade (Kvale, 1997). Intervjufrågorna kommer att handla om deltagarnas syn på, och upplevelser av, social kategorisering - både i relation till sitt patientarbete och i relation till den organisation och enhet där deltagaren arbetar. Begreppet ”Social kategorisering” ska i intervjun brytas ned till frågor kring hur sjukvårdspersonalen, i relation till sitt patientarbete, förstår och förhåller sig till exempelvis kön, sexuell läggning, etnisk/nationell bakgrund, och så vidare. Vissa frågor ska även handla om hur deltagarna upplever att deras sätt att tänka och arbeta överensstämmer med arbetsplatsens förväntningar på dem som anställda. Det är viktigt att, i intervjusituationen, eftersträva att undersöka deltagarnas vardagliga upplevelser av sitt arbete. I denna studie kommer dessa dock sannolikt att inbegripa även mer teoretiska eller abstrakta begrepp, eftersom deltagarna ska intervjuas i egenskap av att vara professionella yrkesutövare. Jag kommer att lägga stor vikt vid utformningen av intervjuguiden, i relation till forskningsfrågorna och det övergripande syftet, då detta är av avgörande betydelse för studiens genomförbarhet och kvalitet (Magnusson, 2015). För att förbereda mig kommer jag att diskutera med personer som har gjort liknande studier och sätta mig in i tidigare intervjustudier som angränsar till ämnet. Jag kommer även att genomföra pilotintervjuer.

## Analys

### Diskursanalytisk

De diskursanalytiska frågorna ska undersökas utifrån vilka tolkningsreportoarer som aktualiseras i vårdpersonalens tal om social kategorisering (Edley, 2001; Wetherell & Potter, 1992; Wetherell, 1998). Tolkningsreportoar är ett diskursanalytiskt begrepp utvecklat för att undersöka hur individer, när de talar, använder sig av begrepp och betydelser som har utvecklats historiskt i en viss kulturell kontext. Analytiskt fokus ligger särkilt på hur individerna väljer mellan olika betydelsekontexter och vad som avgör vilken specifik betydelsekontext som aktualiseras i en viss situation. Detta innebär att både vad som sägs och vad som därmed inte kan sägas i ett visst sammanhang är analytiskt betydelsefullt (Eskner Skoger, 2015; Magnusson, 2015). Den diskursanalytiska ansatsen måste göras utifrån en medvetenhet om de tolkningsreportoarer som kan tänkas ha betydelse för just fenomenen social kategorisering och psykisk ohälsa, i relation till sjukvårdskontexten. För att ge en (maximalt förenklad) uppfattning om vilka dessa tolkningsreportoarer exempelvis skulle kunna vara, vill jag lyfta fram dels en syn på skillnader i psykisk hälsa mellan människor associerade med olika sociala kategorier som uttryck för inneboende (psykologiska eller biologiska) egenskaper hos individerna själva, och dels en syn på dessa skillnader som uttryck för personernas sociala och samhälleliga historia och position, i enighet med ett genusmedvetet eller intersektionellt perspektiv på social kategorisering.

### Fenomenologisk

De fenomenologiska frågeställningarna ska analyseras utifrån Ahmeds (2006) konceptualisering av ”livsvärlden”. Begreppet uvtecklades av filosofen Edmund Husserl (1998, 2000, 2002) för att beskriva världen så som vi uppfattar den i våra dagliga liv, när vi inte reflekterar kritiskt kring den utan tar den för given. Ahmed har vidareutvecklat detta begrepp (bl a i relation till Meraleau-Pontys (1997, 2001) tänkande) och visat hur vissa personer har större möjligheter att smälta in i världen, ta den för given och ta sig fram i den än andra. För de som avviker från normer som formar världen tenderar världen att göra motstånd och den naturlighet och kontinuitet som präglar upplevelsen av livsvärlden bryts. Denna upplevelse är, som Ahmed (2004, 2006) begreppsliggör den, kroppslig och emotionell såväl som intellektuell. I relation till denna studie ska den undersökas särskilt i relation till Ahmeds (2012) beskrivningar av vad det innebär att utföra ”mångfaldsarbete” i institutionella kontexter.
