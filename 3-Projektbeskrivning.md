# Projektbeskrivning

## Teoretiska utgångspunkter
Frågeställningarna kommer att belysas utifrån ett antal övergripande teoretiska infallsvinklar. En sociokulturell förståelse av psykisk ohälsa, som uppkommen och formad i specifika historiska och kulturella kontexter, utgör en av dessa (t ex: Johannisson, 2013, 2015; Magnusson, 2010; Sveneaus,2015). Ytterliggare ett centralt teoretiskt perspektiv utgörs av samhällsvetenskapliga teorier kring social kategorisering, i synnerhet den sociala kategorisering som den psykiatrisk diagnostiken innebär (Caplan m fl 1992; Magnusson, 2010; Ohlsson, 2011, in press). För att belysa de sociala kategoriernas inbördes relationer, och deras institutionella såväl som individuella och samhälleliga dimensioner, ska intersektionella teorier inkluderas (Ahmed, 2012; Crenshaw, 1992; de los Reyes & Mulinari 2005; Magnusson & Marecek, 2010; Schmitt, 2011). 

## Metoder 
I relation till de ovan nämnda teoretiska perspektiven ska specifika teoreier och metoder för datainsamling och -analys tillämpas. Den övergripande metodologiska ansatsen kommer att vara diskursanalytisk. För att undersöka hur utredarna och behandlarna navigerar mellan olika förståelser av psykisk ohälsa, inte minst i relation till andra typer av sociala kategoriseringar, kommer fokus analytiskt fokus ligga på hur de väljer mellan konkurrerande diskurser. Vid denna analys kommer till exempel ansatser av Edley (2001), Wetherell (1998), Wetherell & Potter (1987, 1992), samt Magnusson & Marecek, (2015) tillämpas. Behandlarnas institutionella förutsättningar för att tänka kring psykisk ohälsa utifrån olika perspektiv, och de eventuella dilemman som de institutionella ramarna medför, ska utforskas med hjälp av Sara Ahmeds (2015) beskrivningar av möjligheterna och hindren för att utföra mångfaldsarbete i institutionella kontexter. Analytiskt fokus kommer även att ligga vid Ahmeds (2004, 2006) konceptualiseringar av de sociala och emotionella betydelserna av social katgorisering. 

## Tidsplan och genomförande
Projektets deltagare kommer att vara Gunnar Karlsson - med 15 % tjänstgöringsgrad, Stefan Björk - med 50 % tjänstgöringsgrad, samt en doktorand - med 75 % tjänstgöringsgrad. Deltagarna i referensgruppen kommer att konsulteras vid avgränsade tillfällen under projektets gång. Utöver dessa forskare ska en liten referensgrupp bestående av Eva Magnusson, professor emerita i psykologi med genusvetenskaplig inriktgning, samt Robert Ohlsson, lektor i pedagogik med inriktning mot hälsa, vård och omsorg knytas till projektet. Referensgruppens funktion kommer att vara att tillföra projektet nödvändig expertkunskap kring teoretiska och metodologiska frågor. De kommer att konsulteras vid avgränsade tillfällen, exempelvis för manusgranskning i samband med att artiklar skickas för publicering. 

Datan ska samlas in genom cirka tio till femton enskilda intervjuer med utredare och behandlare inom den psykiatriska sjukvården. Dessa kan tillhöra olika professioner, de kan vara anställda inom olika typer av verksamheter (inom ramen för psykiatrisk sjukvård) och de kan arbeta i olika delar av landet. Intervjuerna ska vara en timma långa och ske på av deltagarna vald plats. Ett förhållandevis litet urval är tillräckligt för studien utifrån det övergripande syftet och de specifika frågeställningarna, vidare kommer dataanalysen vara omfattande och vilket kräver en begränsad mängd data. Intervjuerna ska genomföras och transkriberas av doktoranden. Karlsson och Björk kommer att medverka vid framtagningen av intervjuguiden samt vid analysen av den insamlade datan. Karlsson kommer även att fungera som doktorandens huvudhandledare. Rapportskrivningen ska göras av doktoranden i sambarbete framförallt med Björk. Resultaten ska publiceras såväl inom Sverige som internationellt. 


(Nya) Referenser

Ahmed, S. (2012)  On Being Included. Racism and Diversity in Institutional Life. Duke University Press

Ahmed, S. (2004) The Cultural Politics of Emotion. Edinburgh: Edingburgh University Press 

Ahmed, S. (2006) Queer Phenomenology - Orientations, Objects, Others. London: Duke University Press

Crenshaw, K. (1991) Mapping the Margins: Intersectionality, Identity Politics, and Violence against Women of Colour.  Stanford Law Review, vol. 43 (nr 6) s. 1241 - 1299

de los Reyes, P. & Mulinari, D. (2005) Intersektionalitet - Kritiska reflektioner över (o)jämlikhetens landskap. Malmö: Liber

Schmitt, I. (2011) Om begreppens klibbighet – En intersektionell analys av jämställdhets-, likabehandlings- och mångfaldspolicy på Lunds universitet. I Sandell, K. (red) 2011.
Att bryta innanförskapet – Kritiska perspektiv på jämställdhet och mångfald inom akademin. Göteborg: Makadam förlag 

Wetherell, M. & Potter, J. (1992) Mapping the language of racism: Discourse and the legitimation of exploitation. New York: Harvester Wheatsheaf 

Wetherell, M. (1998) Positioning and interpretative repertoires: conversation analysis and post-structuralism in dialogue. Discourse and Society (9)387-412 

